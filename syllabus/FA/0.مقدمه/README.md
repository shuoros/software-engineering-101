# مقدمه
از اونجایی که تو این نقشه راه میخوام تمرکز روی یادگیری چیزای بدرد بخور باشه، پس از صحبت کردن زیاد خودداری میکنم و یک راست میرم سراغ اصل مطلب.

### با کدام زبان برنامه نویسی شروع کنم؟
این قسمت برای کساییه که هنوز هیچ تجربه ای از برنامه نویسی ندارن و هنوز نمیدونن که با کدوم زبان باید شروع به یادگیری کنن. پس اگه شما میدونید که زبان برنامه نویسی
مورد نظرتون چیه میتونید به قسمت بعدی برید.

اولین کاری که باید برای شروع این مسیر انجام بدید انتخاب زبان برنامه نویسیه. اما زیاد نیاز نیست درگیر انتخاب کردن یهترین زبان ممکن بشین؛ چون:
- بهترین زبان برنامه نویسی وجود نداره و هر زبانی برای یک کاربرد خاص میتونه بهترین باشه.
- واقعا اهمیتی نداره که با کدوم زبان شروع میکنید؛ مهم ترین چیز اینه که فقط شروع کنید. زمانی که برنامه نویسی رو یاد بگیرید، میتونید به هرزبانی که دلتون میخواد سوییچ کنید و با اون کار کنید.

من خودم برنامه نویسی رو با زبان ++C شروع کردم و اگه از من بپرسید، بهتون پیشنهاد میکنم که شما هم همینکارو کنید.

از اونجایی که توضیحات خیلی خوبی تو اینترنت برای اثبات این مدعا پیدا کردم، دعوتتون میکنم که خودتون برید و بخونید که چرا باید با ++C برنامه نویسیتون رو شروع کنید:
- [چرا ++C برای یادگیری به عنوان اولین زبان برنامه نویسی خوب است؟](https://www.educative.io/blog/c-is-a-good-first-language-to-learn)
- [چرا دانشجویان علوم کامپیوتر باید ++C را به عنوان زبان اصلی یاد بگیرند؟](https://medium.com/@vardanator/why-cs-students-must-learn-c-as-their-main-programming-language-6d3b4f8720bd)
- [یک پاسخ در ردیت به شخصی که پرسیده بود آیا ++C زبان خوبی برای یادگیری به عنوان یک تازه‌کار است؟](https://www.reddit.com/r/learnprogramming/comments/2n2t6z/comment/cm9vqf1/?utm_source=share&utm_medium=web2x&context=3)

دوباره تاکید میکنم، اینکه با چه زبانی شروع کنید به یادگیری واقعا مهم نیست. مهم اینه که مفاهیم برنامه نویسی رو به صورت عمیق یادبگیرید. وقتی که این رو یادبگیرید
دیگه به هر زبان برنامه نویسی میتونید کد بزنید.

اگه همچنان درباره شروع یادگیری با ++C دو به شک هستید؛ من یه جدولی تهیه کردم از اینکه هر زبان برنامه نویسی ای برای چه کاری بدرد میخوره، تا راحتتر بتونید تصمیم
بگیرید که با چه زبانی شروع کنید. میتونید اون جدول رو
[اینجا](https://github.com/shuoros/software-engineering-101/tree/main/syllabus/FA/اضافات/زبان-ها-و-کاربرد-های-آنها.md) ببینید.

درنهایت زمانی که که زبان برنامه نویسی مورد نظرتون رو برای شروع انتخاب کردید میتونید از [اینجا](https://github.com/shuoros/software-engineering-101/tree/main/syllabus/FA/اضافات/دوره-ها-و-کتاب-ها.md) دوره ها و کتاب های مربوط به زبانتونو پیدا کنید و شروع به یادگیری کنید.

### برنامه ریزی
مهم ترین چیز برای موفق شدن در هر کاری، داشتن برنامست.

اما مهم تر از داشتن برنامه عمل کردن به اون برنامست!

اینکه چه جور برنامه ای میچینید کاملا بستگی به خودتون داره. اگه وقت کمی برای یادگیری دارید هفته ای یک درس، اگه زمان زیادی دارید هر دو روز یک درس. همونطور که گفتم این
مساله کاملا به هر شخص برمیگرده و کسی نمیتونه بیاد و برای همه ادم ها یک جور نسخه بپیچه. ولی هر برنامه ای که میچینید بهش پایبند باشید. اگه اینکارو کنید مطمئن باشید که موفق خواهید شد.

### تمرین ها و پروژه ها
تمرین هایی که براتون قرار میدم همگی از مسائل [لیت کد](https://leetcode.com/) هستند. سعی کردم تو هر درس مسائل مربوط به اون درسو قرار بدم پس حتما همین الان یک اکانت
تو لیت کد بسازید تا بتونید راه حل هاتونو سابمیت کنید.

**تذکر مهم:** راه حل مسائلی که براتون میذارم حتما تو اینترنت پیدا میشن و خود منم یه ریپازیتوری دارم به اسم [لیت کد هاب](https://github.com/shuoros/leetcodehub)
که راه حل مسائلی که حل میکنم رو توش میذارم و حتی خود لیت کد هم راه حل برخی از مسائل رو در دسترس قرار داده. اما چیزی که ازتون میخوام اینه که سعی کنید همه مسائل
رو خودتون حل کنید، حتی اگه حل کردن یک سوال چند روز بخواد طول بکشه اما بازم باهاش دست و پنجه نرم کنید تا بتونید حلش کنید. هرکدوم از این مسئله ها رو به عنوان یه چالش
در نظر بگیرید که زمان کار کردنتون تو یه شرکت بزرگ (امیدوارم که همتون بتونید در بهترین جاهای دنیا کار کنید❤) باهاش روبرو شدید و خب اونجا ممکنه کسی نباشه که از قبل
با مشکل شما روبرو شده باشه و بخواد حلش کنه، پس فقط خودتونید و خودتون که باید از پس مشکلات بر بیاین. واسه همین از الان شروع کنید به تمرین برای اون زمان.

در نهایت وقتی هر سوالو حل کردید بیاید با راه حلی که من براش ارائه دادم تو [لیت کد هاب](https://github.com/shuoros/leetcodehub) مقایسش کنید. اگه نتونسته بودید بهتر از من انجامش بدید
، کد من رو بررسی کنید و ببینید که چرا کد شما نتونسته بهتر از کد من عمل کنه. ولی اگه بهتر از من انجامش داده بودید حتما درخواست بدید تا کدتونو با اسم خودتون به عنوان راه حل بهتر اونجا قرار بدم.

در آخر هر فصل، یک پروژه مربوط به درس های همون فصل و حتی فصل های قبلی تعریف کردم، که با انجام دادنشون بیشتر و بیشتر مفاهیم و مسائل تو مغزتون ثبت میشن و تجربه
بیشتر کسب میکنید.
بهتون پیشنهاد میکنم که حتما این پروژه هارو انجام بدید و داخل گیت هابتون قرار بدید.

سعی کردم این پروژه ها بیشتر به صورت پیاده‌سازی بازی های مختلف یا برنامه های کاربردی باشن تا هم سرگرم‌کننده باشن و هم شمارو با چالش های واقعی درگیر کنن.

### زبان انگلیسی؛ مهم تر از زبان برنامه نویسی
در نهایت بهترین نصیحتی که میتونم بهتون بدم، اینه که زبان انگلیسی تون رو تقویت کنید. شما هر کاری بخواید تو این صنعت انجام بدید نیاز دارید تا به زبان انگلیسی
مسلط باشید. از دیدن آموزش های یوتیوبی و سایت های مختلف تا پیدا کردن دلیل باگ کدتون تو استک اور فلو.

پس بیشتر از خود برنامه نویسی زبون انگلیسی رو یاد بگیرید چون شما نیاز دارید تا بتونید با برنامه نویسای دیگه از همه نقاط جهان ارتباط بگیرید، ازشون کمک بخواین یا حتی بخواین که کمکشون کنید.